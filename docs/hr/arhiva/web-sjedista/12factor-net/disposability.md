---
author: Adam Wiggins
---

!!! note
    Sadržaj u nastavku je prijevod stranice [IX. Disposability](https://12factor.net/disposability) na web sjedištu [The Twelve-Factor App](https://12factor.net/).

## IX. Jednokratna upotreba

### Maksimalno povećajte robusnost uz brzo pokretanje i dobrohotno isključivanje

**[Procesi](processes.md) dvanaestofaktorske aplikacije su *jednokratni*, što znači da se mogu pokrenuti ili zaustaviti u trenutku.** To olakšava brzo elastično skaliranje, brzu implementaciju promjena [kôda](codebase.md) ili [konfiguracije](config.md) i robusnost implementacija u produkciji.

Procesi bi trebali težiti **minimiziranju vremena pokretanja**. U idealnom slučaju, procesu treba nekoliko sekundi od trenutka kada se izvrši naredba za pokretanje dok proces nije pokrenut i spreman za primanje zahtjeva ili poslova. Kratko vrijeme pokretanja pruža veću agilnost za proces [izdanja](build-release-run.md) i skaliranje; i pomaže robusnosti, jer upravitelj procesa može lakše premjestiti procese na nove fizičke strojeve kada je to opravdano.

Procesi se **dobrohotno isključuju kada prime signal [SIGTERM](https://en.wikipedia.org/wiki/SIGTERM)** od upravitelja procesa. Za web proces, dobrohotno isključivanje se postiže prestankom slušanja na vratima usluge (čime se odbijaju svi novi zahtjevi), dopuštajući svim trenutnim zahtjevima da se završe, a zatim se izlazi. Implicitno u ovom modelu je da su HTTP zahtjevi kratki (ne više od nekoliko sekundi), ili u slučaju dugog prozivanja, klijent bi se trebao besprijekorno pokušati ponovno povezati kada se veza izgubi.

Za radni proces, dobrohotno iksljučivanje se postiže vraćanjem trenutnog posla u radni red. Na primjer, na [RabbitMQ-u](https://www.rabbitmq.com/) radnik može poslati [`NACK`](https://www.rabbitmq.com/amqp-0-9-1-quickref.html#basic.nack); na [Beanstalkdu](https://beanstalkd.github.io), posao se automatski vraća u red kad god se radnik prekine. Sustavi koji se temelje na zaključavanju kao što je [Delayed Job](https://github.com/collectiveidea/delayed_job#readme) moraju biti sigurni da su otpustili svoje zaključavanje zapisa posla. Implicitno u ovom modelu je da svi poslovi omogućuju [višestruku ulaznost](https://en.wikipedia.org/wiki/Reentrant_%28subroutine%29), što se obično postiže umotavanjem rezultata u transakciju ili pravljenjem [idempotentne](https://en.wikipedia.org/wiki/Idempotence) operacije.

Procesi bi također trebali biti **otporni na iznenadnu smrt**, u slučaju kvara na temeljnom hardveru. Iako je ovo mnogo rjeđa pojava od dobrohotnog isključivanja sa `SIGTERM`-om, ipak se može dogoditi. Preporučeni pristup je korištenje robusnog pozadinskog dijela reda čekanja, kao što je Beanstalkd, koji vraća poslove u red kada se klijenti odvoje ili im istekne vrijeme čekanja. U svakom slučaju, dvanaestofaktorska aplikacija dizajnirana je za rukovanje neočekivanim, nedobrohotnim prekidima. [Dizajn samo za rušenje](https://lwn.net/Articles/191059/) dovodi ovaj koncept do svog [logičnog zaključka](https://docs.couchdb.org/en/latest/intro/overview.html).
