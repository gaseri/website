---
author: Vedran Miletić
---

# Archeri

!!! note
    Zbog svojeg lokalnog karaktera, naša je skupina navedena kao ["neslužbena" hrvatska zajednica korisnika Arch Linuxa](https://wiki.archlinux.org/title/International_communities#Croatian). Otvoreni smo za primanje novih članova i eventualno formiranje "službene" hrvatske zajednice, naravno, ako se pokaže da za time postoji interes.

## Motivacija

[Načela](https://wiki.archlinux.org/title/Arch_Linux#Principles) [Arch Linuxa](https://archlinux.org/), informacijama bogat [ArchWiki](https://wiki.archlinux.org/), gotovo 14 000 [službenih](https://archlinux.org/packages/) i 88 000 paketa u [korisničkom repozitoriju](https://aur.archlinux.org/), popularnost memea [BTW I use Arch](https://knowyourmeme.com/memes/btw-i-use-arch) i dug popis [distribucija temeljenih na Archu](https://wiki.archlinux.org/title/Arch-based_distributions) u kojem svatko može pronaći distribuciju za sebe, učinili su zajedno da je njegova popularnost u porastu. Taj se porast se osobito dobro vidi među entuzijastima kao što su igrači igara na Linuxu, gdje [statistike koje prikuplja GamingOnLinux](https://www.gamingonlinux.com/users/statistics/) u posljednjih nekoliko godina pokazuju jasan trend rasta korištenja distribucija temeljenih na Arch Linuxu, primarno na uštrb distribucija temeljenih na Ubuntuu.

## Ciljevi

Općeniti je cilj skupine Archeri je pomoći entuzijastima u Hrvatskoj da se okušaju u korištenju Arch Linuxa. Speficičan je cilj igračima igara na Linuxu pomoći da se uvjere kako su upravo distribucije temeljene na Archu najbolji izbor za tu svrhu.

## Korištenje Arch Linuxa u nastavi

Distribucije temeljene na Arch Linuxu, kao što su [Manjaro](https://manjaro.org/), [EndeavourOS](https://endeavouros.com/), [KaOS](https://kaosx.us/) i [Garuda Linux](https://garudalinux.org/), intenzivno se koriste u nastavi vježbi kolegija koji obrađuju teme tradicionalno vezane uz operacijske sustave slične Unixu; u tu kategoriju spadaju kolegiji [Računalne mreže](../nastava/kolegiji/RM.md), [Sigurnost informacijskih i komunikacijskih sustava](../nastava/kolegiji/SIKS.md), [Programiranje za web](../nastava/kolegiji/PW.md), [Optimizacija programskog koda](../nastava/kolegiji/OPK.md), [Komunikacijske mreže](../nastava/kolegiji/KM.md), [Mrežni i mobilni operacijski sustavi](../nastava/kolegiji/MMOS.md) i [Infrastruktura za podatke velikog obujma](../nastava/kolegiji/IPVO.md). Kako je ([GNU/](https://wiki.installgentoo.com/wiki/Interjection))Linux danas [najpopularniji operacijski sustav sličan Unixu](https://www.theregister.com/2023/01/17/unix_is_dead/), na vježbama iz tih kolegija se pokreću softveri koji su primarno ili isključivo razvijeni za ([GNU/](https://www.lurkmore.com/view/GNU/Linux_interjection))Linux.

Za razliku od dosad navedenih kolegija, kolegij [Upravljanje računalnim sustavima](../nastava/kolegiji/URS.md) aktivno je fokusiran na korištenje baš Arch Linuxa za upravljanje velikim brojem računala na automatiziran način. Kolegij je izgrađen oko [Archevog načina rada](https://wiki.archlinux.org/title/Arch_terminology#The_Arch_Way) (uključujući i [systemd](https://systemd.io/)) pa intenzivno koristi materijale s [ArchWikija](https://wiki.archlinux.org/) u nastavi, proširujući i dopunjujući ih po potrebi.

Distribucije temeljene na Arch Linuxu pokazale su se dosad kao najbolji izbor za korištenje u nastavi, bez obzira na ponekad prisutne probleme s instalacijom paketa iz [korisničkog repozitorija](https://aur.archlinux.org/). Osim što bismo kod drugih distribucija uglavnom bili primorani na ručnu nabavku i instalaciju softvera koji je kod Archa dostupan u korisničkom repozitoriju, u slučaju eventualnih problema s [instalacijskim skriptama](https://wiki.archlinux.org/title/PKGBUILD) softvera iz korisničkog repozitorija moguće je samostalno izvesti popravke jer je njihov kod otvoren.

## Korisnici Arch Linuxa i distribucija temeljenih na Archu

### Grupa za aplikacije i usluge na eksaskalarnoj istraživačkoj infrastrukturi (GASERI) i suradnici

- [Luka Ljubojević](https://lukaljubojevic.online/) ([Arch Linux](https://archlinux.org/))
- [Vedran](https://vedran.miletic.net/) [Miletić](https://www.miletic.net/) ([Garuda Linux](https://garudalinux.org/))
- [Patrik Nikolić](https://nikoli.ch/) ([Garuda Linux](https://garudalinux.org/))
- [Milan Petrović](https://milanxpetrovic.github.io/) ([Manjaro](https://manjaro.org/))
- [Matea Turalija](https://mateaturalija.github.io/) ([Manjaro](https://manjaro.org/))

### Fakultet informatike i digitalnih tehnologija (FIDIT)

- [Dino Aljević](https://portal.uniri.hr/Portfelj/7428) ([Manjaro](https://manjaro.org/))
- [Dejan Ljubobratović](https://www.rec.hr/) ([Manjaro](https://manjaro.org/))

## Kontakt

- [Poveznica za prijavu u grupu na Telegramu](https://t.me/+qHedXt0OXm4yMzc8)
